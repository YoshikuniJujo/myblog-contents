<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=UTF-8" />
    <title>kamprije seltcidu</title>
  </head>
  <body>

<p>

banli ke kamprije je mulno seltcidu

ni'o la visyzifybujgu'a ca lo nu gunka fi lo kamprije je mulno kei

sisku djuno lo du'u ro le mu dacti ja mengu'a cu kunti kei gi'e jitro ro lo selxlafri

.i cusku di'e

ni'o doi la nebyplovoicpi selmamta

.i lo dacti na frica lo kunti .i lo kunti na frica lo dacti

.i lo dacti cu ba'e kunti .i lo kunti cu ba'e dacti

.i fu'e ji'a lo selga'e lo tarmi lo seldji lo selsanji fu'o zo'u la'edi'u ja'a jetnu

.i doi la nebyplovoicpi selmamta

.i roda ckaji lo kamkunti

.i na jbena gi'e na morci

.i na toljinsa gi'e na jinsa

.i na zenba gi'e na jdika

.i ni'i la'edi'u ne'i lo kunti lo dacti na zasti

.i lo selga'e .e lo tarmi .e lo seldji .e lo selsanji na zasti

.i tu'a lo kanla .e lo kerlo .e lo nazbi .e lo tance .e lo xadni .e lo menli na zasti

.i lo jvinu .e lo sance .e lo panci .e lo cpina .e lo ganse .e lo selsanji na zasti

.i lo selju'o be sepi'o lo kanla bi'o lo menli na zasti

.i lo kamtolprije na zasti .ije lo kamtolprije na sisti

.i lo kamtolprije bi'o lo laldymro zo'u la'edi'u jetnu

.i lo selxlafri .e lo rinka .e lo nunsisku .e lo tadji na zasti

.i lo kamprije na zasti .ije lo prali ji'a na zasti

.i ni'i la'edi'u lo prali na zasti seni'i la'edi'e

ni'o lo budjo gunka zo'u

ni'i lo nu pilno lo kamprije je mulno kei

lo fanta be tu'a lo cnise'i na zasti

.ije ni'i lo nu lo fanta na zasti kei

lo nunterpa na zasti

.ije sepli ro lo xlasi'o

gi'e snada lo cnipanpi

.i ro lo purci ja cabna ja balvi bujycei

ni'i lo nu pilno lo kamprije je mulno kei

cpacu lo traji ke drani kamprije

ni'o djuno .ei la'edi'e lo kamprije je mulno

.i lo banli ke censa selba'u cu banli ke kamprije selba'u

.i lo selba'u poi zmadu na zasti .ije lo selba'u poi dunli ji'a na zasti

.i ra vimcu ro lo selxlafri gi'e jetnu gi'e na jitfa

.i mu'i lo nu cusku fi'o bacru lo kamprije je mulno selba'u kei

ko ziba bacru ri secu'u di'e

.i klama .i klama .i klama lo drata .i ba'o klama lo drata

.i kamcnipanpi .ui

.i kamprije seltcidu

</p>

</body>
</html>
